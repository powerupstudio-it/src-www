---
title: "Suggerimenti per Registrare Un Dominio"
date: 2023-07-28T22:49:56+02:00
draft: true
---

## Benvenuti alla prima puntata della serie 'Hosting cosa?'
### Ovvero come cavarci i piedi se non siete esperti di computer

#### BENVENUTO!!
Se sei approdato su questi lidi vuol dire che hai intenzione di avviare un podcast e che sei alla ricerca di un nome e possibilmente di un nome a dominio dominio personalizzato!

Ma perché ci serve un nome a dominio?  
Perché il nome a dominio (google.com, repetitive.it, altavista.com) è un sistema per ottenere una protezione sul nome del tuo podcast.  
Non puoi infatti registrare il nome del tuo podcast su iTunes o altre piattaforme ed aspettarti che altri non possano fare lo stesso. Ottenere un nome a dominio invece (e i profili rilevanti sui social media) è il modo migliore per proteggere il nome del tuo podcast.

Bene, abbiamo il nome del nostro Podcast e deciso di voler registrare un nome a dominio, ma come si fa?  

1. Dobbiamo prima sapere su che tipo di nome ci vogliamo orientare, se il nome che vuoi dare al podcast è "Lo Show Della Notte"  potresti provare a registrare il nome a dominio loshowdellanotte.it oppure loshowdellanotte.com.  
2. Sii breve e memorabile: Cerca un nome a dominio che sia conciso e facile da ricordare. Evita lunghezze eccessive o complessità.  
3. Rifletti il nome del podcast: Il nome a dominio dovrebbe essere in linea con il nome in modo da catturare l'attenzione degli ascoltatori interessati.  
Sconsigliato invece l'inserire nel dominio una referenza agli argomenti del Podcast; che potrebbe succedere fra 2-3-4 anni? Sarai sempre sulla solita linea a parlare degli stessi argomenti oppure potresti intraprendere nuove strade? Quanto sarebbe rilevante o fuorviante adesso il tuo nome a dominio?  
4. Evita caratteri speciali: Trattini, underscore o caratteri strani possono rendere il nome a dominio più difficile da digitare e ricordare, quindi meglio evitarli.  
5. Attenzione ai domini che sembrano errori di battitura: evita nomi a dominio che potrebbero essere facilmente confusi (dagli autocorrettori dei telefoni) con errori di battitura comuni, per evitare che gli utenti finiscano su siti sbagliati.  
6. Se pensi di voler usare Social Media per diffondere la tua voce allora verifica che siano disponibili dei nomi utente se non uguali ma almeno simili al nome del podcast e del dominio.  
7. EVITA DI INFRANGERE I DIRITTI D'AUTORE... Può sembrare che stiamo ripetendo l'ovvio, ma avere un nome famoso all'interno del proprio nome a dominio non è una buona idea.  
Domini come Disneyamo.com oppure Armanimoda.it probabilmente sono già riservati, ma in caso non lo fossero siete caldamente consigliati di girarne al largo.  
8. Sia nome del Podcast che nome a dominio dovrebbero aiutarti a differenziarti dagli altri, in maniera seria/spiritosa/ironica  
9. Prova a pronuinciare ad alta voce il nome a dominio con l'estensione, e senti come suona...  
Usando come cavia qualcuno che conosci prova a scrivere una lista di domini e dettaglieli, poi controlla quali suona no meglio e quali sono stati trascritti male.  

Una volta deciso il dominio da registrare dobbiamo acquistare il diritto di utilizzo di quel nome per 1, 2, 3, 4, o 5 anni e pagare una fee di registrazione.  
I nomi a dominio si registrano da entità legali chiamate registrar; esempi di registrar sono Aruba.it, Register.it, Ionos.it e basta sfogliare google cercando per registrazione dominio che probabilmente ne saltano fuori altre 300 di possibilità.  
Ovviamente scegliete quello che vi dà più fiducia, oppure di cui conoscete meglio il pannello di controllo, quello che ha l'interfaccia migliore, o che semplicemente costa meno degli altri.  

Nelle prossime pagine di questa sezione troverai suggerimenti su come utilizzare diverse risorse, gratuite o meno, per costruire la tua presenza online.

Alla prossima e Buon Lavoro!