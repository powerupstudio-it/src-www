---
title: "Cominciare Un Podcast - Part II"
date: 2023-09-01T13:29:38+02:00
draft: false
tags: ["how-to","idee","durata-e-tempi"]
categorie: ["how-to-podcast"]
serie: ["cominciare-a-fare-podcast"]
---


### Formato dello show
***Durata***

La durata di un podcast è forse uno degli argomenti più dibattuti da chiunque aiuta a fare e fa Podcasts.

Potresti trovare molti "esperti" che parlano di quali tempi siano migliori/preferibili/perfetti e secondo noi, il problema con questi esperti è che alla fine danno solo opinioni personali.

Un podcast dura quanto dura, sono i contenuti che sono importanti ed il passo della trasmissione.   
Non credere a chi ti dice che 37 minuti sia il tempo ideale perché rappresenta la media del tempo che i pendolari stanno sul treno...

Ci sono podcast di 5 minuti e podcast di 2 ore.    
Trova quello che funziona per te e non stare a pensarci troppo!

Quello che dovresti evitare è di renderlo più lungo di quanto sia necessario andando a parlare di cose non inerenti al tema o al formato della trasmissione.
E per tenerti sul tracciato, prepara un linea guida per ogni parte della trasmissione ed una scaletta più o meno densa che possa tenere i tuoi ascoltatori interessati o perlomeno non annoiati.

Ogni podcast ha la sua 'Voce' e probabilmente serviranno 2 o 3 episodi per scoprirla, per capire cosa senti più naturale e cosa no; per questo motivo spesso si registrano delle demo con i soliti contenuti ma con formati diversi per capire come sia più interessante presentare il prodotto del tuo lavoro.

 
***Scaletta dell'episodio***

Di cosa è fatto un Podcast? A costo di sembrare un disco rotto non ci stancheremo mai di ripetere che 'Dipende da chi lo scrive e da chi lo fa, ma che se dovessimo racchiudere il più possibile dentro un unico episodio generico giusto per fare uno spiegone ecco che forma avrebbe la scaletta del podcast:

1. Anteprima/Teaser
    - Questo deve interessare ed incuriosire. Deve essere un breve estratto audio che offra un assaggio intrigante del contenuto, progettato per suscitare la curiosità dei potenziali ascoltatori e incoraggiarli ad ascoltare l'episodio completo. Se fatto intelligentemente diventerà il media di promozione su Social Networks
2. Musica di Intro
    - Solitamente è la versione ristretta della musica di Outro. Meglio breve ed intenso che lungo e skippato dagli utenti. Immagina quando sei a pensare la tua intro, al fastidio di essere in palestra con le cuffie, alle prese con una pressa, l'impossibilità di mandare avanti veloce ed una intro che (in termini di esercizi in palestra) non finisce mai...
3. Benvenuto
    - Fai sentire benvenuti e bentornati i tuoi ascoltatori, dipende molto dal tuo stile, ma in genere prima di buttarsi nella trasmissione si sbrigano un po' di convenevoli
4. Spot pubblicitario
    - Se hai uno sponsor questo è il momento giusto per nominarlo/ringraziarlo/o una call to action ai tuoi utenti, non aspettare la metà dello show o dei contenuti, la prima parte del programma sarà comunque quella che più ascoltatori seguiranno senza interruzioni, rappresenta quindi la parte più prolifica per il tuo o i tuoi sponsor
5. Contenuto parte I
    - Questa è ovviamente la prima parte del tuo contenuto, non devi necessariamente dividere il contenuto in più parti, soprattutto se il programma non è più lungo di 10 minuti in totale,  ma aiuta l'inserimento anche in modo molto casual di alcune Call To Action, dove si chiede all'ascoltatore di agire in un qualche modo per aiutarci a migliorare, farci conoscere, capire meglio la nostra audience 
6. Call To Action
    - Come si diceva appunto può essere qualcosa di semplice come 'salvaci fra i preferiti', 'Attiva le notifiche', sino ad arrivare a qualcosa di più complesso che richiede di interagire con qualcosa di diverso dal player del podcast come 'Iscriviti alla Newsletter/mailing list', 'Iscriviti al gruppo Facebook/X/Instagram etc..' oppure perchè no 'Gioca con noi sul sito web .... ... ...'
7. Contenuto parte II
    - Seconda parte del tuo contenuto
8. Epilogo
    - Commenti, Saluti, Raccomandazioni, Wrap-Up. Deve essere coinciso e se il caso, un breve riepilogo di chi/cosa è intervenuto o di cui si è raccontato nello show
9. Musica di Outro
    - Questo è il punto giusto per inserire un brano di outro che l'utente, se arrivato fino in fondo, ascolterà volentieri

Questo era solo un esempio, se hai altre idee usale e cerca di essere il più creativo possibile.
Avere segmenti diversi rende più facile condividere piccoli frammenti sui social media, ma non solo....

Avere uno show organizzato a segmenti ti permette in maniera semplice di cambiare il formato del programma in maniera semplice senza dover riscrivere tutto un episodio da capo

In conclusione:
- La durata di un podcast è un argomento spesso dibattuto, ma ricordate che il contenuto e il ritmo della trasmissione sono ciò che conta veramente.
- Per garantire che il vostro podcast rimanga sempre in tema, preparate sempre una guida per le sezioni dell'episodio e una scaletta che vi aiuti a mantenere alta l'attenzione degli ascoltatori.